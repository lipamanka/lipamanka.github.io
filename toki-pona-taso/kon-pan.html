---
title: kon pan
description: meli li moku e kon pi pan mije anu seme? o kama sona. 
---
<p>(if on mobile, tilt your phone to the side)</p>
<p>
    <a href="/">home</a> | 
    <a href="/toki-pona-taso">toki pona taso</a> | 
    <a href="/essays">essays</a> | 
    <a href="/stories">stories</a> | 
    <a href="/weasel">weasel</a> | 
    <a href="/resources">resources</a> | 
    <a href="/stuff">stuff I like</a> | 
    <a href="/about">about</a> |
    <a href="/linjamanka">linjamanka</a> | 
    <a href="/give">give</a>
  <!---  <a href="/"></a> | -->
  <br></p>
  
  <p><a href="/toki-pona-taso">toki pona taso home</a> | <a href="/toki-pona-taso/waso">waso</a> | <a href="/toki-pona-taso/kili"> kili</a> | <a href="/toki-pona-taso/supa"> supa</a> | <a href="/toki-pona-taso/len-tonsi">len tonsi</a> | kon pan | <a href="/toki-pona-taso/toki"> toki</a> | <a href="/toki-pona-taso/ma-en-jan">ma en jan</a></p>
  <style>
    @font-face {
      font-family: "linja lipamanka";
      src: url("https://lipamanka.gay/linjalipamanka-normal.woff");
    }
    </style>
<p style="font-family:linja lipamanka; font-size:40px;">
    lipamanka li pali e ni <br>
    　 　 　 　 kon pan<br>
    <br>
    open li lon anpa <br>
    mi wile toki e tan pi lipu ni <br>
    kulupu mi la jan li pana e sona<br>
    sona ni li wawa tawa mi lili <br>
    sona li toki e ni<br>
    　 　 　 jan mute li ike<br>
    　 　 　 taso sina sona wawa<br>
    　 　 　 la sina ken anpa e ona<br>
    lipu ni li sona pi kulupu mi <br>
    mi pana tawa sina<br>
    <br>
    open la meli li lon<br>
    ona li pona mute tawa kulupu<br>
    ona li suwi mute tawa jan lili<br>
    　 　 　 　 tawa jan poka <br>
    　 　 　 　 tawa jan lawa<br>
    　 　 　 　 tawa jan anpa<br>
    ona li jo e lili<br>
    taso ona li ken <br>
    　 la ona li pana e ijo ona<br>
    　 　 tawa jan wile <br>
    taso ijo nanpa wan li ni<v<br>
    　 mu ona li suwi mute<br>
    ona li mu la jan ale li kama kute<br>
    <br>
    tomo ona li lon nasin<br>
    poka ante nasin la mije li lon<br>
    mije ni^> li pali e pan<br>
    pan ni^>li pona mute<br>
    　 　  li suwi<br>
    　 　 li wawa<br>
    mije li pali e pan pona<br>
    taso ona li ike mute <br>
    　 　 li wile e mani taso<br>
    　 　 　 　 e pona ala pi jan ante<br>
    kon li kama tan pan ni^<br>
    kon ni^< li pona mute<br>
    　 　 li tawa lon sewi nasin<br>
    tawa lupa pi tomo-meli <br>
    meli pona li nena e kon<br>
    kon li pona mute <br>
    meli li toki<br>
    　  mi jo ala e ijo mute<br>
    　 mi jo ala e mani<br>
    　 mi jo ala e moku<br>
    　 taso mi nena e kon <br>
    　 la mi moku e kon<br>
    ona li toki e ni lon mu ona<br>
    　 　 　 　 lon kalama ona<br>
    　 　 　 tawa jan ale kute<br>
    　 　 tawa jan lili<br>
    　 tawa jan suli<br>
    taso jan soweli li kute e ni^<br>
    　 la ona li toki e niv< tawamije<br>
    　 　 mije o<br>
    　 　 meli li kama jo e kon sina<br>
    　 　 　 li pana ala e mani tawa sina<br>
    mije li mu wawa<br>
    　 ni^ li ike a<br>
    　  ona li ken ala moku e kon mi<br>
    jan soweli li toki<br>
    　 ona li moku ala<br>
    　 ona li nena taso<br>
    mije ike li toki<br>
    　 lon la ni^ tu li sama<br>
    jan soweli la ni^li lon ala<br>
    taso ona li toki ala e ni tawa mije<br>
    　 tan ni<br>
    　 　 ona li wile ala e utala<br>
    　 　 mije li utala mute<br>
    <br>
    ante la mije li tawa jan lawa<br>
    jan lawa li toki<br>
    　 sina wile e seme mi<br>
    mije-pan li toki<br>
    　 mi wile e mani meli<br>
    jan lawa li toki<br>
    　 mani pi meli seme<br>
    mije+panli toki <br>
    z meli mu<br>
    　 ona li mu<br>
    　 jan ale li kute<br>
    　 sina sona ala sona<br>
    jan lawa li toki<br>
    　 a jan ni<br>
    　 ona li pona mute<br>
    　  ona li mu <br>
    　 zla ale mi li kama pona<br>
    　 ona li mu<br>
    　 　  la jan li pona<br>
    　 　 la ma li pona<br>
    　 　 la ale li pona<br>
    　 a jan ni li suwi<br>
    mije+manili toki<br>
    　 ona li ike a <br>
    　 　 li moku e kon pi pan mi<br>
    　 　  li weka e ni^ tan mi a<br>
    jan lawa li toki<br>
    　  a<br>
    　 sina wile e mani ona<br>
    mije li toki <br>
    z ni^ a<br>
    <br>
    la jan lawa li tawa<br>
    　 　 　  li pona e tomo ona<br>
    　 　 　 　 tawa kulupu lawa<br>
    toki li tawa wawa lon kulupu <br>
    jan lawa li kama toki tawa meli <br>
    　 laona li toki<br>
    　 　  mi sona e ni<br>
    　 　 mi o pana e mani mi<br>
    　 　 　  tawa mije pan<br>
    telo li lon lukin ona<br>
    jan lawa li toki<br>
    　 sina jo e mani anu seme<br>
    meli li toki<br>
    　 mi jo e mani lili<br>
    ona li kama jo e mani ona<br>
    mani ni^> li lili<br>
    　 　 li sike<br>
    　 　  li kiwen a<br>
    jan lawa li toki<br>
    　 o jo e mani<br>
    　 o kama tawa tomo lawa<br>
    <br>
    ale kulupu li kama <br>
    　 　  li wile kute<br>
    　 　  li wile sona e ni<br>
    　 　 　 　 　 seme li kama<br>
    <br>
    tomo lawa la jan lawa li toki<br>
    　  meli o <br>
    　  sina moku e kon pan <br>
    　 anu seme<br>
    meli li toki<br>
    　 mi ni^<br>
    　  mi jo ala e moku<br>
    　  kon li pona mute <br>
    　  mi nena e ona<br>
    mije li toki<br>
    　  nena en moku li sama a <br>
    　  ona li moku e kon mi<br>
    jan lawa li toki<br>
    　  meli o pana e mani sina <br>
    　 　 tawa mi<br>
    meli li pana <br>
    jan ale kulupu li mu li toki<br>
    　  seme<br>
    　  jan lawa li pona<br>
    　  tan seme <br>
    　 la ona li pana e mani meli<br>
    　 　 tawa jan ike pan<br>
    mani li lon poki len<br>
    jan lawa li tawa e poki<br>
    ona litoki tawa mije<br>
    　 kalama ni^ li pona seme <br>
    mije li toki<br>
    　  ona li pona mute a <br>
    　 mi olin e kalama <br>
    jan lawa li mu wawa<br>
    　  meli li moku e kon sina<br>
    　  sina moku e kalama pi mani meli<br>
    　 la ale li pona<br>
    jan lawa li pana sin e mani tawa meli<br>
    kulupu jan li mu wawa<br>
    　  ni^ li pona mute<br>
    　  meli li awen jo e mani<br>
    mije li pilin utala <br>
    　  li wile utala<br>
    taso jan lawa li toki <br>
    　  la ken mije li moli <br>
    pona mute a <br>
    <br>
    lipamanka pan meli
</p>