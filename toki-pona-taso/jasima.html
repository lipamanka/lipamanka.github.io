---
title: jasima
description: jasima li lon anu seme 
---
<p>
  <a href="/">home</a> | 
  toki pona taso | 
  <a href="/essays">essays</a> | 
  <a href="/stories">stories</a> | 
  <a href="/weasel">weasel</a> | 
  <a href="/resources">resources</a> | 
  <a href="/stuff">stuff I like</a> | 
  <a href="/about">about</a> |
  <a href="/linjamanka">linjamanka</a> | 
  <a href="/give">give</a>
<!---  <a href="/"></a> | -->
<br></p>

<p><a href="/toki-pona-taso">toki pona taso home</a> | <a href="/toki-pona-taso/waso">waso</a> | <a href="/toki-pona-taso/kili"> kili</a> | <a href="/toki-pona-taso/supa"> supa</a> | <a href="/toki-pona-taso/len-tonsi">len tonsi</a> | <a href="/toki-pona-taso/kon-pan"> kon pan</a> | <a href="/toki-pona-taso/toki"> toki</a> | <a href="/toki-pona-taso/ma-en-jan">ma en jan</a> | <a href="/toki-pona-taso/kalama">kalama</a> | jasima</p>
<p>(if on mobile, tilt your phone to the side)</p>

<style>
    @font-face {
      font-family: "linja lipamanka";
      src: url("https://lipamanka.gay/linjalipamanka-normal.woff");
    }
    </style>
<p style="font-family:linja lipamanka; font-size:40px;">

    lipamanka li pali e ni<br>
    　 　 　 　 jasima <br>
    <br>
    lon ilo sitelen<br>
    la mi lukin e jasima mi <br>
    jasima li toki <br>
    　  lipamanka o <br>
    　  sina loje<br>
    　  la mi loje<br>
    　 sina lili<br>
    　  la mi lili<br>
    z sina ijo<br>
    　  la mi ijo <br>
    mi toki tawa jasima <br>
    　  sina sama mi anu seme<br>
    jasima li toki <br>
    　  ala <br>
    　  mi jasima <br>
    　  mi sama ala sina <br>
    mi toki <br>
    　  taso sina toki e ni<br>
    　 　 mi ijo <br>
    　 　  la sina ijo sama<br>
    jasima li toki <br>
    　  ni^ li lon<br>
    　  taso nimi jasima li toki e ni<br>
    　 　 mi sama ala <br>
    　 　  mi jasima <br>
    mi toki <br>
    　  seme a <br>
    　  nimi ni^ li pana ala e sona<br>
    jasima mi li toki <br>
    　  lipamanka kin li pana ala e sona<br>
    mi toki<br>
    　  nimi mi li nimi jan <br>
    　  nimi mi li nimi ala <br>
    　 　  lon tokipi jan mute<br>
    jasima li toki <br>
    　  a <br>
    　  nimi mi li jasima li sama sina<br>
    　  ni^ li nimi lili<br>
    　  ni^ li nimi jan<br>
    　  ni^ li nimi mi <br>
    mi tawa weka <br>
    mi wile ala toki tawa jasima mi <br>
    <br>
    mi tawa poka telo <br>
    jasima mi li lukin e mi <br>
    mi ken kama sona e seme tan jasima <br>
    jasima li ken ala ken kama sona <br>
    jasima li ken ala ken pilin <br>
    jasima li lon ala lon <br>
    jasima li lukin ala lukin e mi <br>
    jasima li toki <br>
    　  la ona li toki tawa mi <br>
    　 　 anu seme<br>
    jasima li toki ala toki <br>
    <br>
    pilin mi la jasima li lon ala <br>
    mi ken lukin e mi lon ilo <br>
    nimi jasima li toki ala e ni^<br>
    nimi jasima li toki ala e ilo <br>
    nimi jasima li toki ala e mi ilo <br>
    nimi jasima li toki e ala <br>
    　 la mi wile ala kepeken nimi <br>
    <br>
    jasima li toki tawa mi <br>
    　  lipamanka o <br>
    　  mi sama sina <br>
    　  lipamanka o <br>
    　  mi sama ala sina <br>
    mi toki tawa jasima <br>
    　  sina mi ilo <br>
    jasima li toki <br>
    　  ken <br>
    　  taso sama anu seme <br>
    mi pakala e ilo jasima <br>
    mi pakala e mi jasima <br>
    mi pakala e jasima <br>
    mi ken ala kute e toki jasima <br>
    <br>
    ni^ li lon tenpo pini <br>
    ni li lon tenpo kama <br>
    jasima li toki <br>
    　 la mi ken ala kute</p>