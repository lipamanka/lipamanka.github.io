---
title: kalama
description: jan la kalama li seme? o kama sona
---
<p>
  <a href="/">home</a> | 
  toki pona taso | 
  <a href="/essays">essays</a> | 
  <a href="/stories">stories</a> | 
  <a href="/weasel">weasel</a> | 
  <a href="/resources">resources</a> | 
  <a href="/stuff">stuff I like</a> | 
  <a href="/about">about</a> |
  <a href="/linjamanka">linjamanka</a> | 
  <a href="/give">give</a> |
  <a href="/linguistics">linguistics</a> |
  <a href="/tok-pisin">tok pisin</a> | 
<!---  <a href="/"></a> | -->
<br></p>

<p><a href="/toki-pona-taso">toki pona taso home</a> | <a href="/toki-pona-taso/waso">waso</a> | <a href="/toki-pona-taso/kili"> kili</a> | <a href="/toki-pona-taso/supa"> supa</a> | <a href="/toki-pona-taso/len-tonsi">len tonsi</a> | <a href="/toki-pona-taso/kon-pan"> kon pan</a> | <a href="/toki-pona-taso/toki"> toki</a> | <a href="/toki-pona-taso/ma-en-jan">ma en jan</a> | kalama | <a href="/toki-pona-taso/jasima">jasima</a></p>
<p>(if on mobile, tilt your phone to the side)</p>

<style>
    @font-face {
      font-family: "linja lipamanka";
      src: url("https://lipamanka.gay/linjalipamanka-normal.woff");
    }
    </style>
<p style="font-family:linja lipamanka; font-size:40px;">
    lipamanka li pali e ni<br>
    　 　 　 　 kalama jan<br>
    <br>
    jan la<br>
    kulupu ale kute li pali e kalama <br>
    　 　 　  li pana e kalama <br>
    　 　  li musi lon kalama ni<br>
    kalama li ken ante mute a <br>
    <br>
    kalama li kama tan seme <br>
    kalama li kama tan ni<br>
    　  sina mu<br>
    　  mu sina li musi li kalama <br>
    kalama li kama tan ilo ni<br>
    　  sina jo e kasi suli <br>
    　  sina weka e insa <br>
    　  lupa suli li lon <br>
    　  sina pana e selo soweli tawa lupa<br>
    　  sina pana e luka tawa selo <br>
    　  ilo li pana e kalama <br>
    kalama li kama tan ilo ni <br>
    　  sina jo e kasi palisa <br>
    　 　 　  anu kiwen ni<br>
    　 　 　 　 ona li kama <br>
    　 　 　 　 tan insa soweli<br>
    　 sina pali e lupa mute lon ona<br>
    　  sina pana e kon uta tawa lupasuli<br>
    　 sina pana e luka tawa lupa ante<br>
    　  ilo li pana e kalama <br>
    kalama li kama tan ni<br>
    　 sina jo e linja<br>
    　  linja li pana e kalama <br>
    　  la ni^ li ilo kalama <br>
    　 　 　 li pona<br>
    kalama mute li lon ma <br>
    o alasa sona e kalama sin <br>
    kalama li musi li pona li lon poka<br>
    o pali e kalama <br>
    <br>
    lipamanka mu</p>