---
title: len tonsi
description: len tonsi li ken ijo tu li ken pona li ken ike. mi wile e len tonsi pona.
---
<p>
  <a href="/">home</a> | 
  toki pona taso |  
  <a href="/essays">essays</a> | 
  <a href="/stories">stories</a> | 
  <a href="/weasel">weasel</a> | 
  <a href="/resources">resources</a> | 
  <a href="/stuff">stuff I like</a> | 
  <a href="/about">about</a> |
  <a href="/linjamanka">linjamanka</a> | 
  <a href="/give">give</a> |
  <a href="/linguistics">linguistics</a> |
  <a href="/tok-pisin">tok pisin</a> 
<!---  <a href="/"></a> | -->
<br></p>

<p><a href="/toki-pona-taso">toki pona taso home</a> | <a href="/toki-pona-taso/waso">waso</a> | <a href="/toki-pona-taso/kili"> kili</a> | <a href="/toki-pona-taso/supa"> supa</a> | len tonsi | <a href="/toki-pona-taso/kon-pan"> kon pan</a> | <a href="/toki-pona-taso/toki"> toki</a> | <a href="/toki-pona-taso/ma-en-jan">ma en jan</a> | <a href="/toki-pona-taso/kalama">kalama</a> | <a href="/toki-pona-taso/jasima">jasima</a></p>
<p>(if on mobile, tilt your phone to the side)</p>

<style>
    @font-face {
      font-family: "linja lipamanka";
      src: url("https://lipamanka.gay/linjalipamanka-normal.woff");
    }
    </style>
<p style="font-family:linja lipamanka; font-size:40px;">

lipamanka li pali e ni <br>
　  　  　  　  len tonsi<br>
<br>
open li lon anpa<br>
mi wile toki e ijo ike<br>
mi toki e ni<br>
　  jan li ike tawa tonsi <br>
ni>^ li ike tawa sina <br>
　  la o lukin ala <br>
<br>
open la len li seme<br>
len li awen e seli <br>
len li selo e sijelo <br>
len li pona e sina <br>
　  lon nasin ni<br>
　  jan li lukin e sina<br>
　  　  la sina pona <br>
　  　  　  tawa lukin ona<br>
len ni^ li pona mute <br>
<br>
mi toki e ijo pi lon ala<br>
mama sina li ike tawa tonsi <br>
sina tonsi <br>
　  la sina len e sona ni <br>
ona li ken ala sona<br>
len ni^> li pona anu seme<br>
len ni>^ li awen e sina <br>
taso len ni^>li weka e wawa<br>
　  　  　  li weka e ken pona<br>
sina kama ala ken pilin pona lon mama <br>
taso len li ni^> ala<br>
ni>^li ike mama <br>
　  li ike pi len ala <br>
la seme <br>
<br>
mi ni^ <br>
mi tonsi<br>
mi toki ala e tonsi mi <br>
　   tawa mama<br>
taso mi toki e ni^ tawa jan ante<br>
<br>
len tonsi ni^ li ike tawa mi <br>
mi wile e len tonsi ante a<br>
mi toki e len pona <br>
　  　  e len ike<br>
tan seme la len tonsi li ike <br>
mi wile e len tonsi pona<br>
<br>
len tonsi pona o lon sijelo<br>
kule ona o toki e ni tawa jan ante<br>
　  jan ni li tonsi<br>
<span style='background-color:yellow'>kule ona o jelo</span><br> 
　  　   <span style='background-color:white'>o walo</span><br>
<span style='background-color:purple; color:white'>　  　  o laso</span><br>
<span style='background-color:black; color:white'>　  　  o pimeja</span><br>
kule ni>^ li pona mute <br>
<br>
mi wile weka e len ike<br>
mi wile jo e len pona<br>
<br>
lipamanka len-tonsi</p>